---
---
Redovisning kmom10
=========================
Kunden
----------
Min kund är ett företag vars namn är Naturens Skafferi AB, som specialiserat sig på att sälja olika typer av ogräs som kan användas i matlagning.

Design
--------
Några korta rader om designen: Jag har försökt att använda mig av designprinciper som vi tidigare lärt oss om i tidigare kurs. Därför är den dominerande färgen grönt, som kompletteras av gult.

Jag valde även företagets logo att gå i samma färger (en maskros) för att binda samman logo och innehåll. En lätt gradient går i båda dessa färger för att uppnå samhörighet mellan elementen i sidorna.

Att grönt dominerar kommer även av att produkterna som säljs är just gröna växter och örter.

För att ytterligar förstärka dessa samband så återkommer samma primära webbplatsbild i flera sammanhang: välkomstsidan, första inlägget i bloggen, som flashbild på flera undersidor. Övriga bilder går i samma nyanser av gul/grönt för att få till denna princip av enhetlighet/unity.


Krav 1: Webbplats som demo
------
Det finns 2 tabeller i databasen som data inhämtas ifrån till att uppfylla detta krav: produkt-tabellen, som innehåller alla produkter som säljs i webbshopen och skafferi-tabellen, som innehåller beståndsdelar till att bygga upp sidor (main(page), right/left/flash(block), blogginlägg(post)) och bloggen.

Jag presenterar produkterna i en traditionell html-tabell, inkl. en köp-knapp, som är disabled just nu, men skulle se lite snyggt ut. Klickar man på produktens namn så får man se produkten för sig. Man måste logga in för att kunna administrera tabellen.

Bloggen listar upp inläggen i tidsordning, och har stöd för "more", alltså kapas inläggen i flödet och man klickar på deras titel eller "Läs mer" för att se inlägget i sin helhet. Alla blogginlägg har minst en bild, i flödet visas ibland en bild, ibland ingen, för att väcka nyfikenhet och trycka på läs mer-länken. Inläggen har jag skrivit som om det var kunskapsgivande och i farten nämner något om respektive produkt/företaget.

Om-sidan och Hem-sidan genereras från databasen. Controllern hämtar ut innehåll för main, flash, side left och right och addad det till page innan rendering. Det finns stöd för att lägga sina egna sidor också. Hade en tanke på att skapa en tabell till som för varje webbsida sparar vilka block i skafferi-tabellen som ingår i dess uppbyggnad, men är tyvärr väldigt försenad med inlämningen.

Jag har skrivit in Doc-sidan som statisk markdown-sida, egentligen hade jag en tanke på att utvidga skafferi-tabellen till att innehålla path till en fil som controllern kan läsa ut istället för inbyggda data-kolumnen, men hinner tyvärr inte implementera det.

Krav 2: Ordning och reda
-------
Har skrivit allting såsom efterfrågas i kravet. Klassdiagrammet har jag ritat i draw.io, jag har dessvärre inte hunnit skriva in in-parametrar och returvärden på min metoder, men det kan man läsa sig till i dokumentationen som jag genererat från PHPDoc.

Har försökt skriva en header som PHPDoc kan parsa till alla mina metoder.

Testfall som täcker nästintill 100% finns endast för namespacet Ssg/Product.

ER-diagrammet för databasen har jag automatgenererat från MySQL Workbench med hjälp av reverse engineering.

Krav 3: Administrativt gränssnitt
-------
Det finns ett Admin-val i navbaren. Om man klickar på den så skickas man vidare automatiskt till inloggningen, om man inte loggat in sen tidigare. När man väl loggas in så presenteras man med de 2 tabellerna för produkterna och sidorna, där man kan ändra och ta bort.

Det finns länkar före varje tabell för att skapa nya entries i respektive databas.

Det finns stöd för delete/undelete för sid-tabellen, men om man gör delete i produkttabellen så är den entryn borta.

Man kan välja att endast visa produkt- eller sidtabellen eller båda samtidigt.

Jag inser nu att när man skapar/editerar en entry så skickar jag användaren till index-sidan för respektive tabell, kanske lite konstigt, man borde nog skickas tillbaka till admin-tabellerna.

Krav 4: Förstasidan (optionell)
---------
Jag har skapat första sidan (Hem-sidan) till att väcka nyfikenhet, samtidigt som den är informativ om företaget. Den läser all data från skafferi-tabellen.

Jag föredrar att visa kontaktadress i ena sidebaren och öppettider i andra sidebaren istället för blogginlägg och enskilda produkter. Det är sådan information jag gärna letar efter även när jag ska handla och tycker det är tråkigt att behöva scrolla ner till en footer eller en dold sida någonstans efter info. Det är för att jag gärna vill googla efter företaget för att kolla kundresensioner och liknande och ser jag öppettiderna så kan jag ringa/maila direkt och veta om jag kan förvänta mig svar inom rimlig tid-

Den är annars gjort för att följa tidigare nämnda designprinciper.

Det finns även en Välkomst-sida som splash-screen, egentligen ska navbar tas bort från den så användaren ska klicka på Välkommen in länken.

Allmänt
-------
För mig tog en mycket mera tid att få allting att rulla än den övre gränsen på 40 timmar, vilket gjorde att jag inte heller hann få in lösning för Krav 5 och 6.

Mycket som strular är småsaker som man stångar sig blodig och sen visar sig vara trivialt när man t.ex. får hjälp i Gitter.

Jag tycker fortfarande att en hel del av felmeddelandena är kryptiska och man inte får helt rätt på vad grundproblemet är. Det har hänt att jag gått in i Anax och dumpat ut info för att få mer debug-info om hur det såg ut i systemet vid tillfället.

Det är nog ett rimligt projekt i omfattning annars, det täcker upp det mesta av det som tar upp i kursen.

Tankar om kursen
---------
Materialet är riktigt bra, det finns mycket matnyttigt som ni länkar till, jag har klarat mig utan att köpa någon kursbok. Handledningen är kanon, tyckte det var schysst med de små hjälpvideorna, har alltid försökt jobba enligt skrivna handledningen och när jag fastnat kört de små videorna.

Finemang med online föreläsningarna, det är ett sätt att lära sig som man är van vid nu.

Jag tyckte om att jobba med Tärningsspelet och Gissa-spelet. Det kändes som det var mycket mer hands-on objektorientering, alltså att man fick klura ut mer på den biten. Senare tog ramverket över och OO-biten blev inte lika framträdande.

Kan man kanske erbjuda att t.ex. projektet ska handla om att bygga ett spel, säg Tärningsspelet, där man även sparar undan i databasen ett pågående spels state, board/high-score all-time, antal rundor en spelare spelat med antal vinster/förluster, samlade poäng per spel, registrerade spelare, samlade poäng som man kan byta mot spelprodukter man erbjuder till försäljning, mm?

Jag har lärt mig hur man skapar en webbplats inom ett ramverk, driver den, fyller på och presenterar data för användaren, tar emot och sparar data från användaren, testar och deployar webbplatsen, i stort sett det kursen utlovar.

Betyg: 9/10
