---
---
Redovisning kmom03
=========================

 - Har du tidigare erfarenheter av att skriva kod som testar annan kod?
  : Ja, i jobbet gjorde vi en del sådant tidigare. Tyvärr har det en tendens att få lägre och lägre prio ju längre ett projekt fortskrider ute i arbetslivet. Ibland beror det på att kodbasen växer och att test av metoder förutsätter att andra metoder har exekverat och liknande för att kunna testas ordentligt. Andra gånger för att kunden inte är beredd att betala för den tid det tar att skapa dessa testfall. Och det kan också vara ett projekt där refactorisering är omfattande och vanligt förekommande så man inte gitter att göra det också.

 - Hur ser du på begreppen enhetstestning och “att skriva testbar kod”?
  : Det är grundstenen i testningsarbetet och visst tänker man en del på det när man skapar sina metoder. Dessutom brukar man komma på nya infallsvinklar på hur ens metod ska fungera och hantera felfall när man skriver sina testfall.

 - Förklara kort begreppen white/grey/black box testing samt positiva och negativa tester, med dina egna ord.
  : White box testing innebär att man skapar sina testfall utifrån ingående kunskap om hur metoderna ser ut internt, alltså att testfallsskrivaren i dessa fall är ofta är programmeraren som även skapat metoden ifråga. Black box testing innebär att testfallsskaparen inte ser/vet om metodens interna implementation, utan endast dess API; det handlar om att metoden ska uppfylla de krav den säger sig att göra. Grey box testing är en sammanblandning av de två första och innebär att testkraven ställs upp först och implementationen ska göras så att dessa uppfylls tillfullo.

 - Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?
 : Jag tänkte mig i termer av komposition, alltså har jag en instans av spelet (DiceGame) som i sin tur innehåller en array av spelare, som kan vara vanlig spelare (Player) eller en subclass av spelare som är dator (ComputerPlayer). Spelinstansen innehåller även en instans av en tärningshand (DiceHand), som i sin tur innehåller ett antal tärningsobjekt (Dice). DiceGame instansieras antingen med default inställningar eller med valfri antal spelare, tärningar och om datorn är med som spelare eller inte. DiceHand instansieras antingen med default inställningar eller med valfri antal tärningar. Dice instansieras antingen med default inställningar eller med valfri antal sidor, dock används default i spelet.

 - Hur väl lyckades du testa tärningsspelet 100?
 : Tycker det blev riktigt bra, har även fått med en del av extra kraven. Min datorspelare var mycket mer riskbänegen från början, den hade exempelvis även ett rand()-anrop som gjorde den till en större risktagare, men eftersom det är svårt att enhetstesta metoder med anrop till rand() så tog jag bort det.

 - Vilken är din TIL för detta kmom?
 : Man borde tänka mer på att enhetstesta, som sagt tidigare, man upptäcker hål i sina metoder med hjälp av det.
